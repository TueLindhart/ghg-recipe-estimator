No results 

No results 

Reklame
-------

Dengang tacos i min verden var de der sprøde skaller med texmex-krydderi fra et taco-kit, lå tacos ret fjernt fra mine tanker, når jeg planlagde aftenmenuen. Det var først noget tid senere, at jeg opdagede, at rigtige tacos faktisk slet ikke skulle være sprøde. I stedet skulle de, hvis det altså skulle gå rigtigt for sig, være lavet med et omslag af blød majstortilla. Efter den åbenbaring er jeg blevet lidt af en fan, og bloggen her rummer i dag flere taco-opskrifter (se opskriften på og ).  

I dag kommer bloggens tredje taco-opskrift, som er blevet til i samarbejde med . Anledningen er, at den franskejede familievirksomhed netop har lanceret , som består af røde kidneybønner, majs og kikærter i små dåser, der henvender sig til mindre husholdninger for at begrænse madspild. Det giver ret god mening i dag, hvor flere og flere lever alene, og selv om vi her i husholdningen bor tre personer, så laver jeg ofte blot mad til mig selv, da Julius endnu er baby, og Mark de fleste af ugens dage er på Kong Hans.  

### **Majstortillas – hvor og hvordan**

Det kan være lidt svært at få fat i majstortillas, da de fleste supermarkeder udelukkende sælger hvedetortillas, men jeg har spottet dem i online-butikker (heriblandt ). Jeg havde mine med hjem fra vores tur til USA i december. Derovre havde supermarkedet et kæmpe udvalg. Man kan selvfølgelig også gå all in og lave dem selv fra bunden, men det kræver specialmel og også gerne en tortillapresser, medmindre man er umådeligt tålmodig og godt gider at rulle dem ud manuelt. Den gruppe hører jeg ikke til. Du kan dog også bruge hvedetortillas, men gå helst efter de små af slagsen.

Tacos med oksekød
-----------------

Mine tacos her er med oksekød i form af en lynhurtig chili, hvori Bonduelles røde kidneybønner indgår, samt skiver af avocado og frisk tomatsalsa med koriander og chili. Det smagte simpelthen så skønt. Resterne af chilien blev spist uden tortillas og direkte fra skålen toppet med salsaen, lidt hot sauce (igen et køb fra USA) og en god klat cremefraiche. Mmmm.  

Tacos med oksekød, tomatsalsa og avocado
----------------------------------------

Skøn og nem opskrift på tacos med lyn-chili med oksekød, peberfrugt, tomat og bønner. Jeg topper endvidere mine tacos med en skøn salsa med tomat og avocado. 

4,80 fra 5 stemmer

Servings: 2 personer

Forberedelse15 minutter minTilberedelse15 minutter minI alt30 minutter min

### Ingredients

* 1 lille løg
* 2 fed hvidløg
* ½ rød peberfrugt
* Olie til stegning
* 250 g oksekød
* 1-2 spsk. fajitakrydderi\* (se note nederst)
* Chilipulver eller flager efter smag
* 1 dåse kidneybønner
* 2 spsk. tomatpuré
* 2,5 dl oksefond/-bouillon
* 10-12 små majstortillas ((kan erstattes af hvedetortillas))
* 1 portion tomatsalsa (se opskrift længere nede)
* 1 avocado
* Salt, peber
#### Frisk tomatsalsa med chili og koriander

* ½ rødløg
* 2 fed hvidløg
* 300 g tomater (- gerne cherrytomater)
* ½ - 1 chilipeber
* ½ bdt. koriander
* 2 spsk. olivenolie
* Saften af 1/2 lime
* Salt, peber

### Noter

Jeg brugte en dejlige fajita-krydderiblanding købt hos ASA Spice i Torvehallerne. Kan du ikke få fingrene i sådan en krydderblanding, så kan du erstatte med 1 tsk. paprika, 1 tsk. spidskommen, 1 tsk. oregano og et drys cayennepeber.

### Fremgangsmåde

* Pil og hak løg og hvidløg, og skær peberfrugten i tern. Varm en sjat olie på en pande, og sautér begge dele heri ved jævn varme, til løgternene er klare. Skru op for blusset, og brun nu kødet på samme pande. Tilsæt krydderier og peberfrugt, og steg videre i et par minutter. Kom tomatpuré, kidneybønner og oksefond ved, og lad det hele simre i 10-15 minutter, til væden næsten er fordampet. Smag til med salt og peber samt evt. ekstra chili.
* Kom dine tortillas i en pakke af sølvpapir, og lun dem i en 200 grader varm ovn i ca. 10 minutter.
* Fordel lyn-chilien på dine tacos, gerne ved bordet, og top med tomatsalsa og avocado. Servér evt. med ekstra lime og hot sauce (fx Tabasco eller lignende) til dem, der foretrækker det ekstra stærkt.
#### Frisk tomatsalsa med chili og koriander

* Pil og hak løg og hvidløg. Hak tomaterne i grove tern, og hak chilipeberen fint. Snit korianderen. Bland det hele sammen med olivenolie, limesaft, salt og peber.

Del indlægget

### Relaterede indlæg

4,80 from 5 votes ()

 Abonner

Giv besked om 
Nye kommentarer
Nye svar til mine kommentarer

Label

Opskriftsvurdering 
Opskriftsvurdering

Navn\*

Email (usynlig for andre)\*

Email-notifikationer om svar til din kommentar er slået til som standard. Klik på -symbolet for at slå det fra.

Label

Opskriftsvurdering 
Opskriftsvurdering

Navn\*

Email (usynlig for andre)\*

Email-notifikationer om svar til din kommentar er slået til som standard. Klik på -symbolet for at slå det fra.

0 Kommentarer 

Ældste

Nyeste

 Inline Feedbacks 
View all comments

Indlæs flere kommentarer 

Insert

Your vote:

Navn \*

E-mail \*

Something went wrong. Please try again.