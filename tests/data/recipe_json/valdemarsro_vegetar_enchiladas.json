{
    "title": "Vegetar enchiladas",
    "ingredients": [
        "1 tsk stødt spidskommen",
        "1 tsk stødt kanel",
        "1 tsk røget paprika",
        "1 tsk stødt koriander",
        "2 fed hvidløg",
        "1 spsk olivenolie",
        "1 stk løg, finthakket",
        "1 tsk hvedemel",
        "1 dl grøntsagsbouillon",
        "1 dåse hakkede tomater",
        "1 spsk olivenolie, til stegning",
        "salt",
        "sort peber, friskkværnet",
        "1 stk løg, finthakket",
        "2 fed hvidløg, finthakkede",
        "1 squash, groftrevet",
        "1 dåse hakkede tomater",
        "1 tsk stødt spidskommen",
        "1 tsk stødt koriander",
        "1 dåse sorte bønner",
        "1 dåse kidneybønner",
        "300 g majs",
        "8 tortillas pandekager",
        "150 g cheddar ost, friskrevet",
        "1 håndfuld frisk koriander, eller bredbladet persille",
        "salt",
        "sort peber, friskkværnet",
        "1 spsk smør, til formen"
    ],
    "persons": 4,
    "instructions": "**Enchiladas sauce**  \n\nRist alle krydderierne i en tør gryde, til de begynder at dufte skønt.\n\nTilsæt olie, hvidløg og løg og sauter, til løgene er bløde.\n\nRør mel ud i fyldet og kom derefter grøntsagsbouillon og hakkede tomater i.\n\nRør det hele godt sammen og lad saucen simre i 15 minutter uden låg. Smag til med salt og friskkværnet peber.\n\n**Fyld**  \n\nVarm olie op i en gryde og sauter løg og hvidløg, til løgene er bløde. Tilsæt squash, hakkede tomater, spids­kommen og koriander og lad det simre i 15 minutter uden låg, til det koger lidt ind. Tilsæt de sorte bønner og kidneybønner og varm godt igennem.\n\nRist majskernerne i lidt smør på en pande, til de bliver sprøde og får lidt farve.\n\n**Saml Enchiladas**  \n\nSmør hver tortillapandekage med enchilada­s sauce og kom derefter bønnefyld, majs og cheddarost ovenpå, rul sammen og placer dem i et smurt ovnfast fad.\n\nFordel den sidste enchiladas sauce over og drys med mere ost.\n\nFordel bønnefyld og majskerner i siderne af fadet, hvis der er noget til overs.\n\nBag dem i en forvarmet ovn ved 175 grader varmluft i cirka 18 minutter.\n\nDrys med koriander inden servering."
}